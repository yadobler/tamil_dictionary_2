தஞ்சாவூர் தமிழ்  என்பது தமிழகத்தின் மத்திய பகுதிகளான தஞ்சாவூர், திருவாரூர், நாகப்பட்டினம், மயிலாடுதுறை காரைக்கால் மற்றும் திருச்சி மாவட்டங்களில் பேசப்படும் பேச்சு மொழியாகும். தஞ்சாவூர் தமிழகத்திற்கு அண்டையிலுள்ள கடலூர் மற்றும் புதுக்கோட்டை மாவட்டங்களிலும் கிட்டத்தட்ட இப்பேச்சு மொழியே பேசப்படுகிறது. மதுரைத் தமிழும் மத்தியப் பேச்சுத்தமிழ் மற்றும் இலங்கை வட்டார மொழிகளும் தமிழ் மொழியின் தூய்மையான பேச்சுத்தமிழ் வடிவங்களாகக் கருதப்படுகின்றன. இவையே தரப்படுத்தப்பட்ட பேச்சுத் தமிழாகவும் திகழ்கின்றன. தமிழ் மொழியில் காணப்படும் பல்வேறு வகையான பேச்சுத்தமிழ் வழக்காறுகளில் மத்தியப் பேச்சுத்தமிழ் கிட்டத்தட்ட பிராமணத் தமிழ் வகையுடன் நெருக்கம் கொண்டுள்ளது.குறிப்பாக உயர் சாதிப் பிரிவினர்களாக கருதப்படும் வெள்ளாளர்கள் மற்றும் முதலியார்கள் இப்பேச்சுத் தமிழைப் பேசுகிறார்கள்.